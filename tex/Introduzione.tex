\setcounter{page}{1}
\pagenumbering{arabic}

\chapter{Introduzione}
	L'azienda Intecs S.p.A di Pisa, che sviluppa anche applicazioni mobili per la 
	piattaforma Android, talvolta riceve richieste di supportare altre piattaforme,
	principalmente iOS. Da qui nasce l'interesse da parte dell'azienda nel
	cercare un metodo di sviluppo \crossplat che eviti di dover acquisire 
	conoscenze specifiche nello sviluppo di applicazioni native per le altre 
	piattaforme. L'azienda aveva già effettuato alcune prove con le cosiddette
	applicazioni ibride ma con risultati poco soddisfacenti almeno dal punto di
	vista delle performance.
	
	La richiesta dell'azienda è stata quindi quella di approfondire lo studio sui
	framework per la realizzazione di applicazioni ibride e/o di trovare alternative
	in grado di sostituirsi alla scrittura diretta di applicazioni in codice 
	nativo.
	
	Il tirocinio nato per essere svolto da una persona è stato poi esteso a due
	tirocinanti, rendendo possibile valutare un maggior numero di framework e 
	realizzare un'applicazione più complessa.
	
	Il lavoro si è svolto in tre fasi. La prima fase è stata necessaria per 
	assimilare i concetti base sulle tecnologie che sono prerequisiti per lo 
	svolgimento del tirocinio, in particolare è stata presa manualità con i 
	linguaggi del web (HTML5, CSS3, JavaScript). La seconda fase, puramente di
	``ricerca'', ha avuto lo scopo di raccogliere informazioni sulle diverse 
	tecniche di programmazione per applicazioni mobili. In particolare sono 
	stati analizzati i framework: Icenium, Titanium Appcellerator, 
	PhoneGap/Cordova e RhoMobile, come richiesto dall'azienda, e i framework:
	jQuery Mobile, PhoneJS, KendoUI Mobile e SenchaTouch che abbiamo ritenuto
	utili a rendere più completo il tirocinio.
	Presa conoscenza delle funzionalità dei suddetti framework abbiamo fatto un
	resoconto all'azienda e, sulla base di queste informazioni, il tutore 
	aziendale ci ha chiesto di realizzare un'applicazione con PhoneGap e Titanium 
	Appcelerator in modo da poter fare un confronto pratico, lasciando a noi la
	scelta di quale framework usare per la costruzione dell'interfaccia grafica.
	La terza fase si è quindi concentrata sulla realizzazione di questa 
	applicazione nelle sue due differenti versioni. La richiesta di aggiungere
	funzionalità all'app durante la sua implementazione, ci ha permesso anche di 
	valutare quale dei due framework permette la scrittura di codice più 
	manutenibile.
	
	Per lo sviluppo di questo tirocinio non è stata necessaria la presenza in 
	azienda, e la collaborazione col tutore aziendale è avvenuta principalmente
	attraverso posta elettronica.
	
	La tesi, dunque, avrà una parte iniziale nella quale vengono mostrati i 
	diversi tipi di approccio allo sviluppo di applicazioni mobili, seguita dalla
	descrizione dei framework presi in esame. Verrà poi descritta l'applicazione
	realizzata evidenziando quale dei due framework si è comportato meglio nel 
	rendere possibile l'implementazione delle diverse funzionalità che il 
	tutore aziendale ci ha chiesto di realizzare. La tesi concluderà con un capitolo 
	che raccoglie il risultato del lavoro svolto.
	
